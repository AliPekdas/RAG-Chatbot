Mevzuat
M.Ü Eğitim-Öğretim ve Öğrenciler
M.Ü. Mühendislik Fakültesi Staj Yönergesi
MARMARA ÜNİVERSİTESİ MÜHENDİSLİK FAKÜLTESİ
ÖĞRENCİ STAJ YÖNERGESİ
Senato: 04.12.2018 / 372 - 10
Amaç ve kapsam
MADDE 1 – (1) Bu Yönergenin amacı, Marmara Üniversitesi Mühendislik Fakültesi
öğrencilerinin öğrenim süresince yapmakla yükümlü oldukları staj çalışmalarının ilkelerini, uygulama
ve değerlendirme esaslarını belirlemektir.
(2) Staj, Marmara Üniversitesi Mühendislik Fakültesi öğrencisinin işletmelerde, atölyelerde ve
yükseköğretim kurumlarının laboratuvarlarında yapacağı çalışmaları kapsar.
(3) Staj yapan öğrenciler Marmara Üniversitesi Rektörlüğü tarafından 5510 sayılı kanunun 5.
Maddesi (b) fıkrası uyarınca iş kazası ve meslek hastalıkları sigorta türü kapsamında sigortalanırlar,
sigorta işlemleri Marmara Üniversitesi Mühendislik Fakültesi Dekanlığı tarafından yürütülür.
Dayanak
MADDE 2 – (1) Bu Yönerge, Marmara Üniversitesi Önlisans ve Lisans Eğitim-Öğretim ve Sınav
Yönetmeliğinin 9 uncu maddesine dayanılarak hazırlanmıştır.
Tanımlar
MADDE 3 – (1) Bu Yönergede geçen;
a) Bölüm: Marmara Üniversitesi Mühendislik Fakültesi Bölümlerini,
b) Bölüm İntibak Komisyonu: Bölüm Başkanlığı tarafından oluşturulan komisyonu,
c) Fakülte: Marmara Üniversitesi Mühendislik Fakültesini,
d) IAESTE: Uluslararası Teknik Stajyer Öğrenci Mübadelesi Birliğini (The International
Association for the Exchange of the Students for Technical Experience),
e) Kurum: Öğrencinin staj yapacağı/yaptığı kurumu,
f) Öğrenci: Marmara Üniversitesi Mühendislik Fakültesi öğrencisini,
g) SGK: Sosyal Güvenlik Kurumunu,
h) Staj Komisyonu: Marmara Üniversitesi Mühendislik Fakültesi Bölümleri Staj
Komisyonlarını,
i) Stajyer: Staj yapan Marmara Üniversitesi Mühendislik Fakültesi öğrencisini,
j) Üniversite: Marmara Üniversitesini
ifade eder.
Staj komisyonu
MADDE 4 – (1) Her bölümde öğrencilerin staj işlerini yürütmek üzere bir staj komisyonu
kurulur. Staj Komisyonu, Bölüm Başkanının önerisiyle Bölüm Kurulu tarafından 3 yıl süreyle
görevlendirilen biri başkan (öğretim üyesi ya da görevlisi) olmak üzere, en az 3 öğretim elamanından
oluşur. Görev süresi dolan üyeler tekrar seçilebilir.
(2) Bu Yönergeye aykırı olmamak kaydıyla Bölüm Kurulu kendi Bölümüne ait Bölüm Staj
Uygulama Esaslarını hazırlar.
(3) Staj komisyonu, öğrencilerin bilgilendirilmesi amacıyla yılda en az bir kez staj semineri
düzenler.
Zorunlu staj
MADDE 5 – (1) Öğrencilerin eğitimleri sırasında en az 60 iş günü staj yapmaları gerekir.
(2) Staj süresi, en az 20 iş günü, en çok 40 iş günü olmak üzere birkaç döneme bölünebilir ve en
az iki işyerinde tamamlanır.
(3) Öğrenciler, 4 üncü yarıyıldan sonra staj yaparlar.
(4) Resmi tatil ilan edilen günlerde staj yapılmaz. Bir hafta beş iş günü olarak kabul edilir.
Cumartesi günü, iş günü olarak çalışılan işyerlerinde Cumartesi günü de iş günü olarak kabul edilir. Bu durumdaki öğrencilerin, işyerinden Cumartesi gününün resmi çalışma günü olduğuna dair onaylı
yazı getirmesi istenir.
(5) Stajlar yaz tatilinde ve/veya 10 iş günü sığdığı takdirde yarıyıl tatilinde yapılabilir. Geçerli
nedenlerle yaz ayları ve yarıyıl tatili dışında staj yapılması Bölüm Staj Komisyonunun kararına
bağlıdır.
(6) Marmara Üniversitesi Yaz Okulu Yönetmeliği hükümlerine uygun olarak yaz okulu ve
benzeri durumlarda staj yapma süresi haftada en az 3 iş günü olabilir.
Uzun dönem stajı
MADDE 6 – (1) Üniversitemiz ile staj yapılacak kurum arasında iş birliği anlaşması imzalanmış
olması koşulu ile tüm eğitim dönemi boyunca devam eden iş deneyim stajları (uzun dönem stajı)
yapılabilir. Uzun dönem stajlarına ilişkin başvurular ilgili Bölüm Başkanlığının söz konusu firmada
staj yapılmasının uygun/yararlı olacağına dair görüşü ve teklifi üzerine yapılır ve Fakülte Yönetim
Kurulunca onaylanması ardından başlatılır.
(2) Başvurular Bölüm Başkanlığı tarafından Dekanlığa iletilir ve Fakülte Yönetim Kurulunda
görüşülerek onay verilir.
(3) Uzun dönem stajlarının, zorunlu staj yerine sayılmasına ilgili Bölüm Başkanlığınca karar
verilir.
(4) Öğrenciler, uzun dönem stajına ilgili Bölüm Başkanlığınca karar verilmiş eğitim yılı sonunda
başlayabilir.
Staj yeri ve başvurusu
MADDE 7 – (1) Staj yeri bulma sorumluluğu öğrenciye aittir. Öğrencilerin bulup önerdiği staj
yerinin uygun olup olmadığına, Staj Komisyonu karar verir.
(2) Öğrenci bulduğu işletmede staja başlamadan önce Staj Komisyonunun yazılı onayını almak
zorundadır. Staj komisyonunun onayı olmadan başlanan stajlar geçerli değildir.
(3) Öğrenci stajını yurtiçinde veya yurtdışında bölümü ile ilgili bir alanda faaliyet gösteren ve
eğitim aldığı dalda en az bir mühendisi bulunan kuruluşta yapmak zorundadır.
(4) Yurtiçi ve yurtdışındaki kamu veya özel kurum ve kuruluşların bölüm için tahsis ettikleri
stajyer kontenjanları, Staj Komisyonu tarafından ilan edilir ve belirlenmiş kriterlere göre (öğrenci
tercihi, öğrencinin genel not ortalaması, mezuniyet durumları ve benzeri) dağıtılır.
(5) Öğrenciler, Türkiye dışındaki yabancı ülkelerde de staj yapabilir. Öğrenciler stajlarını
IAESTE ve ERASMUS gibi programlar kanalı ile gerçekleştirebilir veya kendi girişimleri sonucu
buldukları yerlerde de staj yapabilirler.
(6) Bölümler staj dönemleri için farklı staj türü belirleyebilir (laboratuvar stajı, işletme stajı,
yönetim stajı, program yazma stajı, konstrüksiyon stajı ve benzeri).
(7) Bölüm başkanlığının izniyle ve koşullar uygun olduğunda, diğer yükseköğretim kurumlarında
da staj yapılabilir. Ancak, bu şekilde yapılacak stajın süresi toplam staj süresinin yarısını aşamaz.
(8) Öğrenci staj yapmak istediği kurumdan alacağı staj yapma isteğinin kabul edildiğine dair
başlıklı veya kaşeli, tarihli ve stajın adını içeren onaylı belge ile Bölüm Staj Komisyonuna başvurur.
Öğrencinin başvurusu Staj Komisyonu tarafından incelenerek ve gerektiğinde staj yeriyle ilgili detaylı
bilgiler istenerek stajın o kurumda yapılıp yapılmayacağına karar verilir.
Staj ile ilgili belgeler
MADDE 8 – (1) Öğrenciler, staj süresince aşağıdaki belgeleri hazırlamak ve tamamlamakla
yükümlüdür:
a) Staj öncesinde
(i) Öğrenci staj sözleşmesi imzalı/onaylı olarak staj başlangıç tarihinden en az 15 gün önce
Bölüm Staj Komisyonuna teslim edilir.
(ii) İş güvenliği eğitimi, İş Sağlığı ve Güvenliği Koordinasyon Birimi tarafından web
üzerinden veya örgün olarak tamamlanmalıdır. Eğitimin alındığına dair ilgili belgeler staj başlangıç
tarihinden en az 15 gün önce Bölüm Staj Komisyonuna teslim edilir.
(iii) Bölüm Staj Komisyonunca onaylanmış staj başvuru formu, staj başlangıç tarihinden en az
15 gün önce Fakülte Muhasebe Birimine iletilir. Fakülte Muhasebe Birimince SGK işlemleri
yapıldıktan sonra hazırlanan işe giriş bildirgesi staj yapılacak kuruma iletilmek üzere öğrenciye teslim
edilir.
b) Staj sonrasında
(i) Staj değerlendirme formu ve staj raporu imzalı olarak Bölüm Staj Komisyonuna teslim
edilir.
(ii) Staj yapılan firmaya devlet katkısı ödemelerinin yapılabilmesi için firma, “Mesleki
öğrenim gören öğrencilere yapılacak devlet katkısı formunu”, “stajyer öğrenci bilgilerini gösterir
Excel listesini” ve “stajyer öğrenciye ödeme yapıldığına dair banka dekontunu” staj yapılan her aya ait
ayrı ayrı düzenleyip firma yetkililerince imzalatarak tahakkuk ayını takip eden ayın on beşinci gününe
kadar “Marmara Üniversitesi, Göztepe Kampüsü Mühendislik Fakültesi Dekanlığı Muhasebe Birimi
34722 Kadıköy İstanbul” adresine ıslak imzalı evrak olarak ulaştırır.
(2) Staja başladıktan sonra öğrenci zorunlu olmadıkça staj yeri ve süresinde değişiklik yapamaz.
Ancak, staja yasal ve zorunlu nedenlerden dolayı gidilemezse, staj yeri değiştirilirse veya staja
başladıktan sonra staj yarım bırakılırsa bu durum en kısa sürede Bölüm Staj Komisyonuna
bildirilmelidir. Öğrenci bu bilgi verme işlemlerini yerine getirmezse doğacak tüm sorumluluğun
tarafına ait olduğunu kabul ve taahhüt eder.
Stajın yürütülmesi
MADDE 9 – (1) Stajlara devam zorunludur.
(2) Öğrenciler staj süresince Yükseköğretim Kurumları Öğrenci Disiplin Yönetmeliği
hükümlerine; staj yaptığı kurumun çalışma ilkelerine, iş koşulları, disiplin ve iş güvenliğine ilişkin
kurallarına ve yasal düzenlemelere uymak zorundadır. Bu Yönergede belirtilmeyen konularda
öğrencilerin işyerleri ile ilişkilerinde “Bakanlıklara Bağlı ve Bakanlıklarla İlgili Kurumlarda
Öğrencilerin Yapacağı Staj Esasları” geçerli sayılır.
(3) Staja başlayan öğrenci, staj komisyonu başkanına bilgi vermeden ve onay almadan staj yerini
değiştiremez, değiştirdiği takdirde yapılan staj geçersiz sayılır.
(4) Öğrenci, staj yaptığı Kurumun İş Kanununda düzenlenen yasal mesai sürelerine uymak
zorundadır. Öğrenci, staj süresince zorunlu olmadıkça izin alamaz. Gerektiği hallerde izin süresi staj
süresinin %10’unu aşmaz. Staj esnasında rapor veya izin alan öğrenci izin veya rapor alınan gün sayısı
kadar stajını staj sonunda tamamlar.
(5) Staj yaptığı kurum veya işyerinden izinsiz veya mazeretsiz üç gün üst üste devamsızlık yapan
stajyerin stajına son verilir ve durum ilgili Bölüm Başkanlığına bildirilir. Bu durumda stajyerin
herhangi bir yasal talep hakkı doğmaz.
(6) Bölümler gerektiğinde staj yerlerinde öğrencilerin çalışmalarını izleyebilir.
(7) Stajyerlerin staj yaptıkları kurumlara karşı kusurları nedeni ile verecekleri zararlardan
Üniversite sorumlu değildir.
(8) Staj yapmak isteyen öğrenciler bölümlerinde yapılacak olan staj seminerini izlerler.
Staj raporları
MADDE 10 – (1) Staj raporları her işletme için ayrı hazırlanır. Staj raporu ilgili bölümün eğitim
dilinde hazırlanır ancak bu dilde onaylanması konusunda bir zorluk olursa Bölüm Staj Komisyonu
başka bir dilde yazılmasına izin verebilir.
(2) Yurtdışında staj yapmış öğrenciler staj raporlarının İngilizce dili dışında farklı bir dille
yazılmış olduğu durumlarda staj raporlarının onaylı tercümesini teslim etmeleri gerekir.
(3) Stajlarda yapılan çalışmalar Bölüm Staj Uygulama Esaslarına göre öğrenci tarafından staj
raporlarında toplanır. Staj raporunun her sayfası, değerlendirme formları ile birlikte ilgili kurum veya
kuruluşların yetkilisine onaylatılır.
Stajın değerlendirilmesi
MADDE 11 – (1) Öğrenci staj işlerinin koordinasyonu ve staj çalışmalarının değerlendirilmesi
Bölüm Staj Komisyonu tarafından yapılır. Staj çalışmalarını değerlendirme belgesinde staj komisyonu
üyelerinin imzası olmalıdır.
(2) Staj Değerlendirme Formu, işyeri staj sorumlusu tarafından öğrencinin devamı, ilgisi, başarısı
ve diğer durumları baz alınarak doldurulur ve imzalanarak mühürlenir. Staj Değerlendirme Formunda
değerlendirme notları 100 tam puan üzerinden verilir. Bölüm staj komisyonu tarafından yapılan
değerlendirme ve ağırlıklı not dikkate alınarak kabul edilen gün sayısı belirlenir.
(3) Staj Değerlendirme Formu, kurum tarafından ilgili Bölüm Başkanlığına posta ile gönderilir ya
da ağzı imzalı ve mühürlü bir zarf içerisinde getirilir.
(4) Staj Değerlendirme Formu eksik doldurulmuş ya da Üniversiteye ulaşmamış öğrencilerin
stajları kabul edilmez. Staj değerlendirme Formunun postadaki kayıplarından ve gecikmesinden
Öğrenci İşleri Bürosü, Bölüm Başkanlığı ve Staj Komisyonu hiçbir şekilde sorumlu tutulmaz.
(5) Staj raporları, değerlendirme formu ve ilgili belgeler akademik takvimde belirtilen tarihe göre
öğrenci tarafından Marmara Üniversitesi Mühendislik Fakültesinin ilgili Bölüm Başkanlığına teslim
edilir. Bu süre bitiminde staj raporunu teslim etmeyen öğrencinin o döneme ait stajı geçersiz sayılır.
(6) Stajyer öğrencilerin staj değerlendirme formları ve staj raporları ilgili staj komisyonları
tarafından incelenerek öğrencilerin stajları kabul veya reddedilir ve Başarılı veya Başarısız olarak
değerlendirilir. Öğrencinin staj raporunda düzeltme yapması istenebilir. Reddedilen stajların yerine
yenisi yapılır. Bazı durumlarda staj komisyonunca öğrencinin stajının sadece bir bölümü de kabul
edilebilir.
(7) Staj raporları, bölüm staj komisyonlarınca intihal programları kullanılarak kontrol edilir.
Rapor yazımında etik kurallara uymadığı belirlenen öğrencilerin stajı reddedilir.
(8) Staj raporunda düzeltme istenen öğrenci, akademik takvimde belirtilen tarihe göre istenen
düzeltmeyi gerçekleştirmek zorundadır. Aksi takdirde stajı reddedilmiş sayılır. Bu süre sonunda
öğrencinin durumu, Bölüm Staj Komisyonu tarafından tekrar değerlendirilir.
(9) Bölüm Staj Komisyonu staj yapan öğrencilere sözlü sınav uygulayabilir veya stajıyla ilgili
sunum yapmasını isteyebilir.
(10) Bölüm staj komisyonu tarafından stajların değerlendirilmesi işlemi en geç izleyen yarıyılın
12. haftası akademik takvim içinde ilan edilir ve Bölüm Başkanlığı kanalı ile yarıyıl sona ermeden
önce öğrenci işlerine bildirilir.
(11) Staj değerlendirme sonuçları Bölüm Staj Komisyonu tarafından belirlenen tarihte ilan edilir.
Stajını yılın herhangi bir zamanında yapmak zorunda kalan öğrencilerin inceleme sonuçları ise staj
dosyasını teslim ettikten sonra en geç 4 hafta içerisinde ilan edilir.
(12) Staj raporunun incelenmesi ve Staj Komisyonunun yaptığı değerlendirmeler sonucunda staj
yapmadığı halde staj raporu ve gerekli evrakları düzenleyip teslim ettiği tespit edilen öğrenciler,
Yükseköğretim Kurumları Öğrenci Disiplin Yönetmeliği kapsamında sorumlu olacaklardır.
(13) Bir başka staj dosyasından kopya edildiği izlenimi uyandıran veya birbirine büyük oranda
benzeyen, büyük oranda kitaplardaki bilgileri içeren staj raporları Bölüm Staj Komisyonu tarafından
tamamen reddedilir.
Muafiyet
MADDE 12 – (1) Öğrencilerin, daha önceki Yüksek Öğretim Kurumlarında (Dikey geçişle
bölümlere intibakı yapılan öğrencilerin veya yatay geçişli öğrencilerin) öğrenimleri sırasında yapmış
oldukları stajlardan belgeledikleri takdirde muaf tutulma işlemlerinde Bölüm İntibak Komisyonu
yetkilidir.
(2) Çift anadal yapan öğrencinin ikinci anadal programındaki staj durumu Bölüm İntibak
Komisyonu tarafından değerlendirilir. Komisyon tarafından gerekli görüldüğü takdirde en fazla 30 iş
günü staj yapma zorunluluğu getirilebilir.
Mezuniyet
MADDE 13 – (1) Marmara Üniversitesi Mühendislik Fakültesinden Lisans Diploması alabilmek
için bu Yönerge ile düzenlenen stajları başarı ile tamamlamak gerekir.
Yürürlük
MADDE 14 – (1) Bu Yönerge Marmara Üniversitesi Senatosu tarafından kabul edildiği tarihte
yürürlüğe girer.
Yürütme
MADDE 15 – (1) Bu Yönergeyi Marmara Üniversitesi Rektörü adına Marmara Üniversitesi
Mühendislik Fakültesi Dekanı yürütür.
MARMARA ÜNİVERSİTESİ
MÜHENDİSLİK FAKÜLTESİ DEKANLIĞI
ÖĞRENCİ STAJ SÖZLEŞMESİ
1. Bu sözleşme, 3308 sayılı Mesleki Eğitim Kanunu’na uygun olarak, mesleki ve teknik eğitim yapan
program öğrencilerinin işletmelerde yapılacak işyeri stajının esaslarını düzenlemek amacıyla
Marmara Üniversitesi Mühendislik Fakültesi Dekanlığı, staj yapılan firma ve öğrenci arasında her bir
nüshası taraflarda kalmak üzere üç nüsha olarak imzalanır.
2. Öğrenci staj başvurusunu yaparak staj başvuru formunu, staj yapacağı firma, Bölüm Staj Komisyonu
ve Fakülte onayına sunar.
3. Öğrenci staj öncesinde, Marmara Üniversitesi İş Sağlığı ve Güvenliği Birimi tarafından verilen İş
Güvenliği eğitimini tamamlamış olduğunu belgeler.
4. Öğrencilerin işletmelerde disiplin soruşturmasını gerektirecek davranışlarda bulunmaları halinde, bu
durum işletme tarafından Marmara Üniversitesi Mühendislik Fakültesi Dekanlığına yazılı olarak
bildirilir. Disiplin işlemi, Fakülte Dekanlığınca Yükseköğretim Kurumları Öğrenci Disiplin
Yönetmeliği hükümlerine göre yürütülür. Sonuç, işletmeye yazılı olarak bildirilir.
5. Öğrencinin staj sürecinde meydana gelebilecek iş kazaları ve meslek hastalıklarından ve çalışmalarına
yönelik doğan sigorta prim ödemelerinden eğitim gördüğü kurum, yaşanan iş kazalarının, mesleki
hastalıklarının ve varsa geçici iş göremezlik raporlarının bir gün içerisinde işveren statüsündeki
eğitim birimine bildirilmesinden staj yapılan firma ve yetkilileri sorumludur.
6. 3308 sayılı Mesleki Eğitim Kanunun 25. Maddesi uyarınca öğrencilere stajları süresince asgari
ücretin net tutarının yüzde otuzundan daha düşük ücret ödenemez. Staj yapacak işletme
bulunamaması nedeniyle stajını yükseköğretim kurumları ve birimlerinde yapan yükseköğretim
öğrencilerinin yaptıkları stajlar bu fıkra hükmü kapsamı dışındadır. Kamu kurum ve kuruluşlarında
yapılan stajlarda stajın yapıldığı kuruma Devlet Katkısı ödemesi yapılmaz.
7. Mesleki eğitim görülen işletmede; yirmiden az personel çalışıyor ise ödenebilecek en az ücretin üçte
ikisi, yirmi ve üzerinde personel çalışıyor ise ödenebilecek en az ücretin üçte biri, 4447 sayılı
Kanunun 53 üncü maddesinin üçüncü fıkrasının (B) bendinin (b) alt bendi için ayrılan tutardan Devlet
katkısı olarak staj yapılan işyerine Üniversite tarafından ödenir.
8. Staj yapılan firmaya devlet katkısı ödemelerinin yapılabilmesi için firmanın “Mesleki Eğitim Gören
Öğrencilere Yapılacak Devlet Katkısı Formunu”, “Stajyer öğrencilerin bilgilerini gösterir Excel
listesini”, “Stajyer öğrenciye ödeme yapıldığına dair banka dekontunu” staj yapılan her aya ait ayrı
ayrı düzenleyip şirket yetkililerince imzalatarak tahakkuk ayını takip eden ayın on beşinci gününe
kadar “Marmara Üniversitesi, Göztepe Kampüsü Mühendislik Fakültesi Dekanlığı Muhasebe Birimi
34722 Kadıköy İstanbul” adresine ıslak imzalı evrak olarak ulaştırması gerekmektedir. Fakültemiz
tarafından yapılan inceleme sonucunda eksik ya da hatalı belge gönderildiğinin tespit edilmesi
durumunda ödeme yapılamayacaktır.
MARMARA ÜNİVERSİTESİ MÜHENDİSLİK FAKÜLTESİ ZORUNLU STAJ BAŞVURU FORMU

Bu form, öğrencinin staj yapacağı kurumu ve tarihleri fakülteye onaylatması için kullanılır. Form üç ana bölümden oluşur.

--- 1. BÖLÜM: ÖĞRENCİ BİLGİLERİ (ÖĞRENCİNİN) ---
İstenen Bilgiler:
- T.C. Kimlik No
- Adı Soyadı
- Öğrenci No
- Bölümü
- Cep telefonu
- E-posta adresi
- İkametgâh adresi
- Sürekli yazışma adresi
- Tarih ve İmza

--- 2. BÖLÜM: İŞYERİ BİLGİLERİ (STAJ YAPILAN İŞYERİNİN) ---
İstenen Bilgiler:
- Mersis Numarası
- Vergi Kimlik Numarası
- Unvanı (Firma Adı)
- Hizmet Alanı
- Telefon ve E-posta adresi
- Staj Adresi
- Çalışan Mühendis Sayısı (Uzmanlık alanına göre)
- Banka Bilgileri: Banka Adı, Şube Adı/Kodu ve IBAN (Devlet katkısı ödemeleri için).

--- 3. BÖLÜM: STAJ DETAYLARI (STAJIN) ---
İstenen Bilgiler:
- Türü/İçeriği: 300 kodlu (zorunlu yaz stajı 1) veya 400 kodlu (zorunlu yaz stajı 2) seçeneklerinden biri işaretlenmeli ve stajın teknik içeriği yazılmalıdır.
- Başlangıç ve Bitiş Tarihleri
- Çalışılacak Gün Sayısı

--- ONAY BÖLÜMÜ (ONAYLAYAN) ---
Formun geçerli olması için aşağıdaki üç onay gereklidir:
1. Staj Yapılacak Firma Adı: Tarih, İmza ve Kaşe.
2. Bölüm Staj Komisyonu: Tarih ve İmza (Bölüm onayı).
3. Fakülte Onayı: Tarih ve İmza (SGK giriş işlemlerinin yapıldığını belirtir).
MESLEKİ EĞİTİM GÖREN ÖĞRENCİLERE YAPILACAK DEVLET KATKISI FORMU
Marmara Üniversitesi Mühendislik Fakültesi Dekanlığı bünyesinde yükseköğrenimlerini
görmekte iken 3308 sayılı Mesleki Eğitim Kanunu kapsamında ……………………… 201…. ayı
içerisinde firmamız bünyesinde staja tabi tutulan ve taraflarına yapılan ödemelere ilişkin ispat
edici belgeler ekte yer alan öğrencilerinize ilişkin firmamıza yapılacak Mesleki Eğitim Devlet
Katkısının aşağıda belirtilen bilgiler doğrultusunda firmamız hesaplarına aktarılmasını arz ederiz.
Vergi Dairesi / Kimlik No :
Firma Ünvanı :
Telefon No ve E-posta Adresi :
Genel Merkez Adresi :
Web Adresi :
Çalışan Sayısı :
Banka Adı :
Banka Şube Adı ve Kodu :
IBAN No :
Formu Dolduran Firma Yetkilisinin Adı
Soyadı:
Yetkilinin Ünvanı :
Mühür – İmza - Kaşe :
Ek:
Ödeme Dekontları
Stajyer Öğrenci Bilgilerini Gösterir Excel Listesi