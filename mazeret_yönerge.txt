Anasayfa/Üniversite/Yönetim/Mevzuat
A) M.Ü. Eğitim-Öğretim ve Öğrenciler
M.Ü. Mazeret Sınav Yönergesi
MARMARA ÜNİVERSİTESİ
MAZERET SINAVI YÖNERGESİ
Senato: 1 Mart 2016 / 344-6-A, 3 Mayıs 2016 / 346-3-İ,
12 Ekim 2016 / 351-10-B ,12 Ekim 2016/351-10
BİRİNCİ BÖLÜM
Amaç, Kapsam, Dayanak ve Tanımlar
Amaç ve Kapsam
MADDE 1- (1) Bu Yönerge, Marmara Üniversitesine bağlı fakülte, yüksekokul ve meslek
yüksekokulu ve enstitülerde yapılacak olan mazeret sınavlarına ilişkin usul ve esasları düzenler.
Dayanak
MADDE 2 – (1) Bu Yönerge, 2547 sayılı Yükseköğretim Kanunu, Marmara Üniversitesi
Önlisans ve Lisans Eğitim-Öğretim ve Sınav Yönetmeliği ile Marmara Üniversitesi Lisansüstü EğitimÖğretim ve Sınav Yönetmeliğine dayanılarak hazırlanmıştır.
Tanımlar
MADDE 3 – (1) Bu Yönergede geçen;
a) Birim: Marmara Üniversitesine bağlı fakülte, yüksekokul, meslek yüksekokulu ve enstitüyü,
b) Birim Yönetim Kurulu: Marmara Üniversitesine bağlı fakültelerde fakülte yönetim kurulunu;
yüksekokullar ve meslek yüksekokullarında yüksekokul yönetim kurulunu ve enstitülerde
enstitü yönetim kurulunu,
c) Rektör: Marmara Üniversitesi Rektörünü,
d) Senato: Marmara Üniversitesi Senatosunu,
e) Üniversite: Marmara Üniversitesini
ifade eder.
İKİNCİ BÖLÜM
Mazeret Hallerine İlişkin Hükümler
Hastalık hali
MADDE 4 – (1) Öğrencinin sağlık sorunları nedeniyle mazeretli sayılabilmesi için hastalığını
sağlık kurum ve kuruluşlarından aldığı bir raporla belgelendirmesi gerekmektedir.
Yakınların ölümü veya acilen hastaneye kaldırılması
MADDE 5 – (1) Öğrencinin eşi, annesi, babası, çocuğu ve kardeşlerinden birinin vefatı halinde
vefat tarihinden itibaren beş iş günü içerisinde katılamadığı sınavlardan mazeretli sayılabilmesi için
ölüm raporunun ibrazı gerekir.
(2) Birinci fıkrada adı geçenlerden birinin önemli bir hastalık veya kaza nedeni ile sınav arifesinde
veya sınav günü acilen hastaneye kaldırılması durumunda öğrencinin mazeretli sayılabilmesi için
hastanın raporunun ibrazı gerekir.
Trafik kazası
MADDE 6 – (1) Sınava gelmek üzere yola çıkan öğrencinin, sınava zamanında yetişmesini
engelleyecek nitelikte bir trafik kazası geçirmesi halinde, trafik şubesinden alacağı kaza tutanağını ibraz
etmesi durumunda mazeretli sayılır.
Gözaltı ve tutukluluk hali
MADDE 7 – (1) Öğrencinin gözaltı ve tutukluluk nedeniyle mazeretli sayılabilmesi için:
a) Öğrenci herhangi bir nedenle karakola götürülmüşse, ilgili karakol amirinden alacağı
belgeyi ibraz etmesi,
b) Öğrenci gözaltına alınmışsa, cumhuriyet savcılığından veya emniyet biriminden alacağı
belgeyi,
c) Öğrenci tutuklanmış ise tutuklama kararının bir suretini ibraz etmesi gerekir.
Üniversite ve diğer resmi kurumlarca görevlendirilme hali
MADDE 8 – (1) Öğrenci ulusal veya uluslararası yarışma, sportif faaliyet vb. nedenle üniversite
veya diğer resmi kurumlarca yapılan görevlendirme nedeni ile sınava girememişse, mazeretli
sayılabilmesi için görevlendirme belgesini ibraz etmesi gerekir.
Diğer mazeretler
MADDE 9 – (1) Bu Yönergede sayılan mazeretler dışındaki yangın, sel, deprem gibi olağanüstü
haller ile diğer sebeplerle öğrenci sınava girememişse bu mazeretini belgelendirmesi şartıyla veya
sınavını tamamlayamamışsa sınav görevlileri tarafından tutulan tutanak dikkate alınarak öğrencinin
durumu Birim Yönetim Kurulu tarafından değerlendirilir ve karara bağlanır.
ÜÇÜNCÜ BÖLÜM
Mazeretin Bildirilmesi, Kabulü ve Sınavın Uygulanması
MADDE 10 – (1) (Değişik fıkra: SK-03/05/2016-346-3) Bu Yönergede sayılan mazeretlerden biri
nedeni ile sınava giremeyen öğrenci, mazeret sınavına girmek istediği ders veya dersleri belirten
dilekçeyi mazeretini gösteren belgelerle sınavı izleyen beş iş günü içinde bağlı olduğu birim öğrenci
işlerine/bölüm sekreterliğine bildirir.
Mazeret dilekçeleri ve ekleri Birim Yönetim Kurulunca değerlendirilir ve karara bağlanır.
(2)Mazeretleri Birim Yönetim Kurulunca kabul edilenler, sınav hakkını akademik takvimde
belirlenen mazeret sınav döneminde kullanırlar.
(3) Mazereti Birim Yönetim Kurulunca kabul edilen öğrenci, rapor süresince ve rapor gününde
diğer sınavlara giremez. 
DÖRDÜNCÜ BÖLÜM
Çeşitli ve Son Hükümler
Hüküm bulunmayan haller
MADDE 12 – (1) Bu Yönergede hüküm bulunmayan hallerde 2547 sayılı Yükseköğretim Kanunu,
Marmara Üniversitesi Önlisans ve Lisans Eğitim-Öğretim ve Sınav Yönetmeliği, Marmara Üniversitesi
Lisansüstü Eğitim-Öğretim ve Sınav Yönetmeliği, Marmara Üniversitesi Sınav ve Başarı Değerlendirme
Yönergesi ile ilgili diğer mevzuat hükümleri uygulanır.
Yürürlük
MADDE 13 – (1) Bu Yönerge, Marmara Üniversitesi Senatosunun kabulü tarihinde yürürlüğe
girer.
Yürütme
MADDE 14 – (1) Bu Yönerge hükümlerini Marmara Üniversitesi Rektörü yürütür.